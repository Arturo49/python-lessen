# ERRORS

Een error is een programma dat niet werkt zoals we zouden willen, dit wordt ook vaak een bug genoemd.

Errors zijn niet altijd slecht, ze zijn een deel van het programmeren. Je leert zelfs vaak het beste uit het maken van fouten. Je leerkracht wiskunde maakt ook soms nog eens telfout. Dat is niet erg zolang we dat probleem of de ERROR maar kunnen oplossen.

Een programma kan een aantal soorten fouten bevatten, deze zijn allemaal op hun eigen manier op te lossen.

## Syntax error

Deze ben je misschien op je rekenmachine al ooit tegengekomen. Syntax is een ander woord voor zinsleer, of de regels die een taal maken. In de taalvakken moet je grammatica leren, de volgorde waarin deze toegepast moet worden is de syntax.

Bv: correct: ik ga kopen een cadeau. Fout: Ik ga een cadeau kopen.

Als de computer een syntax error vindt zal hij dit meteen zeggen en de uitdrukking op die lijn niet afwerken. Dit zijn vaak een verkeerde komma of een vergeten aanhalingsteken. De kans is groot dat je deze al hebt gehad in de vorige oefeningen en lessen.

Replit, en vele andere IDEâ€™s controleren jouw code terwijl jij ze schrijft en geeft een melding van de meeste syntax errors. Dit lost natuurlijk de error niet op, dat is aan jou taak.

## Runtime errors

Runtime errors zijn moeilijker te herkennen en vinden. De computer herkent deze errors pas nadat jij op run klikt. Vandaar natuurlijk de naam, tijdens de run. De syntax klopt maar de instructie is niet helemaal duidelijk voor de computer. Bij een syntax error krijg je meteen een error. Bij een runtime error zullen de correcte lijnen wel nog getoond worden maar loopt het programma vast bij de lijn die niet juist is. Hier komt dan een TypeError, NameError, ValueError of vele andere.

## Logic errors

Logic of logica errors zijn geen fout van de computer maar een fout tussen de intentie van programmeerder (wij) en hoe de computer dit begrijpt. Deze errors zijn het moeilijkst te vinden, de computer zal namelijk geen error tonen. Het

enige probleem is dat de uitkomst van het programma niet is wat de programmeerder ervan verwacht. Er is dus iets mis met de logica, de programmeerder heeft niet het juiste gevraagd van de computer. Het is dan ook aan de programmeerder om uit te zoeken wat er mist en het programma aan te passen. Dat is geen gemakkelijke taak.

## Errors vermijden

Dit is niet volledig mogelijk natuurlijk. Maar er zijn een aantal zaken die we kunnen doen om de errors te verminderen en te vermijden.

1. Iteratief programmeren

Iteratief of stap-per-stap betekent eigenlijk dat we met checkpoints zullen werken. Als je 50 lijnen code schrijft en deze dan pas runt zal je de fouten nooit vinden. Het is dus belangrijk om vaak je code te runnen en zo de fouten snel te vinden.

Dat is wat iteratief wilt zeggen, stap-per-stap schrijf en test je, je code en maak aanpassingen om dan pas naar de volgende stap te gaan.

2. Commentaar

In python kunnen we tekst schrijven voor onszelf, elk lijn die begint met # wordt genegeerd door de IDE. Als je een programma runt zal python deze lijnen niet lezen. Dit commentaar is voor onszelf, of voor anderen die het programma er ook aan zullen willen werken.

Bv: als je de output 722 leest heb je geen idee wat er is gebeurd. Als je daarbij in de code het commentaar #ik wil graag de 3de macht van 9 tonen dan weet je dat er iets misgelopen is. Want 722 is niet de 3de macht van 9, dat is 729.

De laatste manier om errors te vermijden is samenwerken, dit is hoe het in het werkveld vandaag meestal zal gebeuren. 