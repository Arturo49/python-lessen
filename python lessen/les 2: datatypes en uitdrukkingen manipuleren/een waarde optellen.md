# Operatoren

Een programma manipuleert de verschillende datatypes om iets nieuws te kunnen maken, berekenen of uitvoeren. Om dit te kunnen doen maakt een programma gebruik van operatoren.

Een operator is dus iets dat data manipuleert, of anders gezegd verandert. Dit klinkt als iets nieuws maar is het eigenlijk helemaal niet. Hieronder staat een voorbeeld:

    5 + 8 = …

In de wiskunde zeggen we: er worden twee cijfers opgeteld, dit is een som.

In informatica zeggen we: er worden twee integers gemanipuleerd door een operator, dit is een uitdrukking of ‘expression’.

Als een computer dit soort uitdrukking leest zal deze, de uitdrukking willen samenvatten tot één waarde of datapunt. Zoals jij bij het lezen van 5+8 ook meteen zag dat dit 13 moet zijn.

Een computer werkt natuurlijk niet enkel met getallen of integers. Maar met verschillende soorten datatypen. Wat gebeurt er als we deze samen voegen?

| som van datatypes| resultaat |
| --------: | :------- |
| Integer + integer | = integer |
| Float + float | = float| 
| Integer + float | = float| 
| String + string | = string| 
| Integer + string | = Error| 
| Float + string | = Error| 

Dit klinkt misschien logisch, maar we gaan dat nu even testen. Maak nu de bookwidget met behulp van Replit. 